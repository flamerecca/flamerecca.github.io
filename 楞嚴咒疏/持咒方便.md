## 持咒方便

建立壇儀。為祈求現證者。若緇素發心散持。則專主敬誠。楞嚴經言。設有眾生。於散亂心。非三摩地。心憶口持。是金剛王常隨從彼諸善男子。何況決定菩提心者。又云。縱不作壇。不入道場。亦不行道。誦持此咒。還同入壇行道功德無有異也。乃至讀誦書寫此咒。身上帶持若安住處莊宅園館。如是積業。猶湯消雪。不久皆得悟無生忍。要而論之必須三密相應所謂口誦神咒。心想梵字。手結印相。謂之三壇。

一咒語壇。每時先持全咒一遍。後持咒心一百八遍。

跢姪他至莎訶止

或晨早持全咒一遍。或單持咒心一百八遍。亦獲福無量。

二心想壇。佛說此咒。名

摩訶薩怛哆鉢怛囉陀羅尼咒  跢姪他

唵阿那隸毗舍提鞞囉跋闍囉二合陀唎槃陀槃陀你

跋闍囉二合謗尼泮虎𤙖都嚧又都嚧二合甕泮莎婆二合訶

今錄咒心梵字。以資觀想。須字字印入心內。開眼閉眼。一一明了。方成三昧。
三手印壇。觀想既具。手印宜明。按一字佛頂輪王念誦儀軌。其白傘葢佛頂印。以二手大指各捻二無名指甲上側。相合。二頭指屈如葢形。二中指微屈相合。二小指豎。相合。即成印相。又白傘葢頂輪王印咒。見本咒第六十紙又普同五佛頂印。二手虛心。金剛合掌。瑜伽大教王經云。一切印皆從金剛掌。金剛拳。金剛縛生起。金剛拳者。以大指人掌。捏無名指下節。握固是也。金剛掌縛者。大乘現證三昧經云。先作堅固金剛拳。謂以十指互相交。即以所說金剛掌。不改便作金剛縛。所有一切三昧印。皆從金剛縛所生。葢掌是仰手作。縛則不改前印。覆手即是。如花在掌中。此三手印。隨結一種。即成楞嚴王大白傘葢佛頂心咒印矣。然後觀念此咒。便為三密相應。當得諸佛三輪不思議化。世出世求。靡不如意。
密部三咒隨念成壇。
初念法界真言曰
唵嚩曰囉二合䭾覩鋄                                               

次念清淨真言曰
唵㘕莎訶                                                                     

後念三壇真言曰
唵鴨哞                                                                        

妙吉祥觀身儀云。唵字。形為毗盧。頂上作佛壇。啞字。形為彌陀。口中作法壇。哞字。形為阿閦。心內作僧壇。瑜伽教王經云。唵是佛部。成身金剛。啞是蓮花部。成語金剛。哞是金剛部。成心金剛。是故三業相應。三壇即成。然後一念。持此咒心。理果。決定現證成也。

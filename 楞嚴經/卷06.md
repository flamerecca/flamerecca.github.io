爾時觀世音菩薩。即從座起。頂禮佛足。而白佛言。

世尊憶念。我昔無數。恒河沙劫。於時有佛。出現於世。名觀世音。我於彼佛。發菩提心。彼佛教我。從聞思修。入三摩地。

初於聞中。入流亡所。所入既寂。動靜二相。了然不生。如是漸增。聞所聞盡。盡聞不住。覺所覺空。空覺極圓。空所空滅。生滅既滅。寂滅現前。

忽然超越。世出世間。十方圓明。獲二殊勝。

一者上合。十方諸佛。本妙覺心。與佛如來。同一慈力。

二者下合。十方一切。六道眾生。與諸眾生。同一悲仰。

世尊。由我供養。觀音如來。蒙彼如來。授我如幻。聞熏聞修。金剛三昧。與佛如來。同慈力故。令我身成。三十二應。入諸國土。

世尊。若諸菩薩。入三摩地。進修無漏。勝解現圓。我現佛身。而為說法。令其解脫。

若諸有學。寂靜妙明。勝妙現圓。我於彼前。現獨覺身。而為說法。令其解脫。

若諸有學。斷十二緣。緣斷勝性。勝妙現圓。我於彼前。現緣覺身。而為說法。令其解脫。

若諸有學。得四諦空。修道入滅。勝性現圓。我於彼前。現聲聞身。而為說法。令其解脫。

若諸眾生。欲心明悟。不犯欲塵。欲身清凈。我於彼前。現梵王身。而為說法。令其解脫。

若諸眾生。欲為天主。統領諸天。我於彼前。現帝釋身。而為說法。令其成就。

若諸眾生。欲身自在。遊行十方。我於彼前。現自在天身。而為說法。令其成就。

若諸眾生。欲身自在。飛行虛空。我於彼前。現大自在天身。而為說法。令其成就。

若諸眾生。愛統鬼神。救護國土。我於彼前。現天大將軍身。而為說法。令其成就。

若諸眾生。愛統世界。保護眾生。我於彼前。現四天王身。而為說法。令其成就。

若諸眾生。愛生天宮。驅使鬼神。我於彼前。現四天王國太子身。而為說法。令其成就。

若諸眾生。樂為人王。我於彼前。現人王身。而為說法。令其成就。

若諸眾生。愛主族姓。世間推讓。我於彼前。現長者身。而為說法。令其成就。

若諸眾生。愛談名言。清凈自居。我於彼前。現居士身。而為說法。令其成就。

若諸眾生。愛治國土。剖斷邦邑。我於彼前。現宰官身。而為說法。令其成就。

若諸眾生。愛諸數術。攝衛自居。我於彼前。現婆羅門身。而為說法。令其成就。

若有男子。好學出家。持諸戒律。我於彼前。現比丘身。而為說法。令其成就。

若有女人。好學出家。持諸禁戒。我於彼前。現比丘尼身。而為說法。令其成就。

若有男子。樂持五戒。我於彼前。現優婆塞身。而為說法。令其成就。

若有女子。五戒自居。我於彼前。現優婆夷身。而為說法。令其成就。

若有女人。內政立身。以修家國。我於彼前。現女主身。及國夫人。命婦大家。而為說法。令其成就。

若有眾生。不壞男根。我於彼前。現童男身。而為說法。令其成就。

若有處女。愛樂處身。不求侵暴。我於彼前。現童女身。而為說法。令其成就。

若有諸天。樂出天倫。我現天身。而為說法。令其成就。

若有諸龍。樂出龍倫。我現龍身。而為說法。令其成就。

若有藥叉。樂度本倫。我於彼前。現藥叉身。而為說法。令其成就。

若干闥婆。樂脫其倫。我於彼前。現幹闥婆身。而為說法。令其成就。

若阿修羅。樂脫其倫。我於彼前。現阿修羅身。而為說法。令其成就。

若緊陀羅。樂脫其倫。我於彼前。現緊陀羅身。而為說法。令其成就。

若摩呼羅伽。樂脫其倫。我於彼前。現摩呼羅伽身。而為說法。令其成就。

若諸眾生。樂人修人。我現人身。而為說法。令其成就。

若諸非人。有形無形。有想無想。樂度其倫。我於彼前。皆現其身。而為說法。令其成就。

是名妙凈。三十二應。入國土身。皆以三昧。聞熏聞修。無作妙力。自在成就。

世尊。我復以此。聞熏聞修。金剛三昧。無作妙力。與諸十方。三世六道。一切眾生。同悲仰故。令諸眾生。於我身心。獲十四種。無畏功德。

一者。由我不自觀音。以觀觀者。令彼十方。苦惱眾生。觀其音聲。即得解脫。

二者。知見旋復。令諸眾生。設入大火。火不能燒。

三者。觀聽旋復。令諸眾生。大水所漂。水不能溺。

四者。斷滅妄想。心無殺害。令諸眾生。入諸鬼國。鬼不能害。

五者。熏聞成聞。六根銷復。同於聲聽。能令眾生。臨當被害。刀段段壞。使其兵戈。猶如割水。亦如吹光。性無搖動。

六者。聞熏精明。明遍法界。則諸幽暗。性不能全。能令眾生。藥叉羅剎。鳩盤茶鬼。及毘舍遮。富單那等。雖近其傍。目不能視。

七者。音性圓銷。觀聽返入。離諸塵妄。能令眾生。禁系枷鎖。所不能著。

八者。滅音圓聞。遍生慈力。能令眾生。經過險路。賊不能劫。

九者。熏聞離塵。色所不劫。能令一切。多淫眾生。遠離貪欲。應求男。應求女。

十者。純音無塵。根境圓融。無對所對。能令一切。忿恨眾生。離諸瞋恚。

十一者。銷塵旋明。法界身心。猶如琉璃。朗徹無礙。能令一切。昏鈍性障。諸阿顛迦。永離癡暗。

十二者。融形復聞。不動道場。涉入世間。不壞世界。能遍十方。供養微塵。諸佛如來。各各佛邊。為法王子。能令法界。無子眾生。欲求男者。誕生福德。智慧之男。

十三者。六根圓通。明照無二。含十方界。立大圓鏡。空如來藏。承順十方。微塵如來。秘密法門。受領無失。能令法界。無子眾生。欲求女者。誕生端正。福德柔順。眾人愛敬。有相之女。

十四者。此三千大千世界。百億日月。現住世間。諸法王子。有六十二恒河沙數。修法垂範。教化眾生。隨順眾生。方便智慧。各各不同。

由我所得。圓通本根。發妙耳門。然後身心。微妙含容。遍周法界。能令眾生。持我名號。與彼共持。六十二恒河沙。諸法王子。二人福德。正等無異。世尊。我一號名。與彼眾多。名號無異。由我修習。得真圓通。

是名十四。施無畏力。福備眾生。

世尊。我又獲是。圓通修證。無上道故。又能善獲。四不思議。無作妙德。

一者。由我初獲。妙妙聞心。心精遺聞。見聞覺知。不能分隔。成一圓融。清凈寶覺。故我能現。眾多妙容。能說無邊。秘密神咒。其中或現。一首三首。五首七首。九首十一首。如是乃至。一百八首。千首萬首。八萬四千。爍迦啰首。

二臂四臂。六臂八臂。十臂十二臂。十四十六。十八二十。至二十四。如是乃至。一百八臂。千臂萬臂。八萬四千。母陀羅臂。

二目三目。四目九目。如是乃至。一百八目。千目萬目。八萬四千。清凈寶目。或慈或威。或定或慧。救護眾生。得大自在。

二者。由我聞思。脫出六塵。如聲度垣。不能為礙。故我妙能。現一一形。誦一一咒。其形其咒。能以無畏。施諸眾生。是故十方。微塵國土。皆名我為。施無畏者。

三者。由我修習。本妙圓通。清凈本根。所遊世界。皆令眾生。舍身珍寶。求我哀湣。

四者。我得佛心。證於究竟。能以珍寶。種種供養。十方如來。傍及法界。六道眾生。求妻得妻。求子得子。求三昧得三昧。求長壽得長壽。如是乃至。求大涅盤。得大涅盤。

佛問圓通。我從耳門。圓照三昧。緣心自在。因入流相。得三摩提。成就菩提。斯為第一。

世尊。彼佛如來。嘆我善得。圓通法門。於大會中。授記我為。觀世音號。由我觀聽。十方圓明。故觀音名。遍十方界。

爾時世尊。於師子座。從其五體。同放寶光。遠灌十方。微塵如來。及法王子。諸菩薩頂。

彼諸如來。亦於五體。同放寶光。從微塵方。來灌佛頂。並灌會中。諸大菩薩。及阿羅漢。林木池沼。皆演法音。交光相羅。如寶絲網。是諸大眾。得未曾有。。一切普獲。金剛三昧。

即時天雨。百寶蓮華。青黃赤白。間錯紛糅。十方虛空。成七寶色。此娑婆界。大地山河。俱時不現。唯見十方。微塵國土。合成一界。梵唄詠歌。自然敷奏。

於是如來。告文殊師利法王子。汝今觀此。二十五無學。諸大菩薩。及阿羅漢。各說最初。成道方便。皆言修習。真實圓通。彼等修行。實無優劣。前後差別。

我今欲令。阿難開悟。二十五行。誰當其根。兼我滅後。此界眾生。入菩薩乘。求無上道。何方便門。得易成就。

文殊師利法王子。奉佛慈旨。即從座起。頂禮佛足。承佛威神。說偈對佛。

覺海性澄圓。圓澄覺元妙。元明照生所。所立照性亡。

迷妄有虛空。依空立世界。想澄成國土。知覺乃眾生。

空生大覺中。如海一漚發。有漏微塵國。皆從空所生。

漚滅空本無。況復諸三有。歸元性無二。方便有多門。

聖性無不通。順逆皆方便。初心入三昧。遲速不同倫。

色想結成塵。精了不能徹。如何不明徹。於是獲圓通。

音聲雜語言。但伊名句味。一非含一切。雲何獲圓通。

香以合中知。離則元無有。不恒其所覺。雲何獲圓通。

味性非本然。要以味時有。其覺不恒一。雲何獲圓通。

觸以所觸明。無所不明觸。合離性非定。雲何獲圓通。

法稱為內塵。憑塵必有所。能所非遍涉。雲何獲圓通。

見性雖洞然。明前不明後。四維虧一半。雲何獲圓通。

鼻息出入通。現前無交氣。支離匪涉入。雲何獲圓通。

舌非入無端。因味生覺了。味亡了無有。雲何獲圓通。

身與所觸同。各非圓覺觀。涯量不冥會。雲何獲圓通。

知根雜亂思。湛了終無見。想念不可脫。雲何獲圓通。

識見雜三和。詰本稱非相。自體先無定。雲何獲圓通。

心聞洞十方。生於大因力。初心不能入。雲何獲圓通。

鼻想本權機。祗令攝心住。住成心所住。雲何獲圓通。

說法弄音文。開悟先成者。名句非無漏。雲何獲圓通。

持犯但束身。非身無所束。元非遍一切。雲何獲圓通。

神通本宿因。何關法分別。念緣非離物。雲何獲圓通。

若以地性觀。堅礙非通達。有為非聖性。雲何獲圓通。

若以水性觀。想念非真實。如如非覺觀。雲何獲圓通。

若以火性觀。厭有非真離。非初心方便。雲何獲圓通。

若以風性觀。動寂非無對。對非無上覺。雲何獲圓通。

若以空性觀。昏鈍先非覺。無覺異菩提。雲何獲圓通。

若以識性觀。觀識非常住。存心乃虛妄。雲何獲圓通。

諸行是無常。念性元生滅。因果今殊感。雲何獲圓通。

我今白世尊。佛出娑婆界

此方真教體。清凈在音聞

欲取三摩提。實以聞中入

離苦得解脫。良哉觀世音

於恒沙劫中。入微塵佛國

得大自在力。無畏施眾生

妙音觀世音。梵音海潮音

救世悉安寧。出世獲常住

我今啟如來。如觀音所說

譬如人靜居。十方俱擊鼓

十處一時聞。此則圓真實

目非觀障外。口鼻亦復然

身以合方知。心念紛無緒

隔垣聽音響。遐邇俱可聞

五根所不齊。是則通真實

音聲性動靜。聞中為有無

無聲號無聞。非實聞無性

聲無既無滅。聲有亦非生

生滅二圓離。是則常真實

縱令在夢想。不為不思無

覺觀出思惟。身心不能及

今此娑婆國。聲論得宣明

眾生迷本聞。循聲故流轉

阿難縱強記。不免落邪思

豈非隨所淪。旋流獲無妄

阿難汝諦聽。我承佛威力

宣說金剛王。如幻不思議

佛母真三昧。汝聞微塵佛

一切秘密門。欲漏不先除

畜聞成過誤。將聞持佛佛

何不自聞聞。聞非自然生

因聲有名字。旋聞與聲脫

能脫欲誰名。一根既返源

六根成解脫。見聞如幻翳

三界若空華。聞復翳根除

塵銷覺圓凈。凈極光通達

寂照含虛空。卻來觀世間

猶如夢中事。摩登伽在夢

誰能留汝形。如世巧幻師

幻作諸男女。雖見諸根動

要以一機抽。息機歸寂然

諸幻成無性。六根亦如是

元依一精明。分成六和合

一處成休復。六用皆不成

塵垢應念銷。成圓明凈妙

余塵尚諸學。明極即如來

大眾及阿難。旋汝倒聞機

反聞聞自性。性成無上道

圓通實如是。此是微塵佛

一路涅盤門。過去諸如來

斯門已成就。現在諸菩薩

今各入圓明。未來修學人

當依如是法。我亦從中證

非唯觀世音。誠如佛世尊

詢我諸方便。以救諸末劫

求出世間人。成就涅盤心

觀世音為最。自余諸方便

皆是佛威神。即事舍塵勞

非是長修學。淺深同說法

頂禮如來藏。無漏不思議

願加被未來。於此門無惑

方便易成就。堪以教阿難

及末劫沈淪。但以此根修

圓通超余者。真實心如是

於是阿難。及諸大眾。身心了然。得大開示。觀佛菩提。及大涅盤。

猶如有人。因事遠遊。未得歸還。明了其家。所歸道路。普會大眾。天龍八部。有學二乘。及諸一切。新發心菩薩。其數凡有。十恒河沙。皆得本心。遠塵離垢。獲法眼凈。

性比丘尼。聞說偈已。成阿羅漢。無量眾生。皆發無等等。阿耨多羅三藐三菩提心。

阿難整衣服。於大眾中。合掌頂禮。心跡圓明。悲欣交集。欲益未來。諸眾生故。

稽首白佛。大悲世尊。我今已悟。成佛法門。是中修行。得無疑惑。常聞如來。說如是言。自未得度。先度人者。菩薩發心。自覺已圓。能覺他者。如來應世。我雖未度。願度末劫。一切眾生。

世尊。此諸眾生。去佛漸遠。邪師說法。如恒河沙。欲攝其心。入三摩地。雲何令其。安立道場。遠諸魔事。於菩提心。得無退屈。

爾時世尊。於大眾中。稱贊阿難。善哉善哉。如汝所問。安立道場。救護眾生。末劫沈溺。汝今諦聽。當為汝說。阿難大眾。唯然奉教。

佛告阿難。汝常聞我。毘奈耶中。宣說修行。三決定義。所謂攝心為戒。因戒生定。因定發慧。是則名為。三無漏學。

阿難。雲何攝心。我名為戒。若諸世界。六道眾生。其心不淫。則不隨其。生死相續。汝修三昧。本出塵勞。淫心不除。塵不可出。縱有多智。禪定現前。如不斷淫。必落魔道。

上品魔王。中品魔民。下品魔女。彼等諸魔。亦有徒眾。各各自謂。成無上道。

我滅度後。末法之中。多此魔民。熾盛世間。廣行貪淫。為善知識。令諸眾生。落愛見坑。失菩提路。

汝教世人。修三摩地。先斷心淫。是名如來。先佛世尊。第一決定。清凈明誨。

是故阿難。若不斷淫。修禪定者。如蒸沙石。欲其成飯。經百千劫。祗名熱沙。何以故。此非飯本。砂石成故。

汝以淫身。求佛妙果。縱得妙悟。皆是淫根。根本成淫。輪轉三途。必不能出。如來涅盤。何路修證。

必使淫機。身心俱斷。斷性亦無。於佛菩提。斯可希冀。如我此說。名為佛說。不如此說。即波旬說。

阿難。又諸世界。六道眾生。其心不殺。則不隨其。生死相續。汝修三昧。本出塵勞。殺心不除。塵不可出。縱有多智。禪定現前。如不斷殺。必落神道。

上品之人。為大力鬼。中品則為。飛行夜叉。諸鬼帥等。下品當為。地行羅剎。彼諸鬼神。亦有徒眾。各各自謂。成無上道。

我滅度後。末法之中。多此神鬼。熾盛世間。自言食肉。得菩提路。

阿難。我令比丘。食五凈肉。此肉皆我。神力化生。本無命根。汝婆羅門。地多蒸濕。加以砂石。草菜不生。

我以大悲。神力所加。因大慈悲。假名為肉。汝得其味。奈何如來。滅度之後。食眾生肉。名為釋子。

汝等當知。是食肉人。縱得心開。似三摩地。皆大羅剎。報終必沈。生死苦海。非佛弟子。如是之人。相殺相吞。相食未已。雲何是人。得出三界。

汝教世人。修三摩地。次斷殺生。是名如來。先佛世尊。第二決定。清凈明誨。

是故阿難。若不斷殺。修禪定者。譬如有人。自塞其耳。高聲大叫。求人不聞。此等名為。欲隱彌露。清凈比丘。及諸菩薩。於岐路行。不踏生草。況以手拔。雲何大悲。取諸眾生。血肉充食。

若諸比丘。不服東方。絲綿絹帛。及是此土。靴履裘毳。乳酪醍醐。如是比丘。於世真脫。酬還宿債。不遊三界。

何以故。服其身分。皆為彼緣。如人食其。地中百谷。足不離地。必使身心。於諸眾生。若身身分。身心二途。不服不食。

我說是人。真解脫者。如我此說。名為佛說。不如此說。即波旬說。

阿難。又復世界。六道眾生。其心不偷。則不隨其。生死相續。汝修三昧。本出塵勞。偷心不除。塵不可出。縱有多智。禪定現前。如不斷偷。必落邪道。

上品精靈。中品妖魅。下品邪人。諸魅所著。彼等群邪。亦有徒眾。各各自謂。成無上道。

我滅度後。末法之中。多此妖邪。熾盛世間。潛匿奸欺。稱善知識。各自謂已。得上人法。眩惑無識。恐令失心。所過之處。其家耗散。

我教比丘。循方乞食。令其舍貪。成菩薩道。諸比丘等。不自熟食。寄於殘生。旅泊三界。示一往還。去已無返。

雲何賊人。假我衣服。裨販如來。造種種業。皆言佛法。卻非出家。具戒比丘。為小乘道。由是疑誤。無量眾生。墮無間獄。

若我滅後。其有比丘。發心決定。修三摩提。能於如來。形像之前。身然一燈。燒一指節。及於身上。爇一香炷。

我說是人。無始宿債。一時酬畢。長揖世間。永脫諸漏。雖未即明。無上覺路。是人於法。已決定心。

若不為此。舍身微因。縱成無為。必還生人。酬其宿債。如我馬麥。正等無異。

汝教世人。修三摩地。後斷偷盜。是名如來。先佛世尊。第三決定。清凈明誨。。

是故阿難。若不斷偷。修禪定者。譬如有人。水灌漏卮。欲求其滿。縱經塵劫。終無平復。

若諸比丘。衣缽之余。分寸不畜。乞食余分。施餓眾生。於大集會。合掌禮眾。有人捶罵。同於稱贊。

必使身心。二俱捐舍。身肉骨血。與眾生共。不將如來。不了義說。回為已解。以誤初學。

佛印是人。得真三昧。如我所說。名為佛說。不如此說。即波旬說。

阿難。如是世界。六道眾生。雖則身心。無殺盜淫。三行已圓。若大妄語。即三摩地。不得清凈。成愛見魔。失如來種。

所謂未得謂得。未證言證。或求世間。尊勝第一。謂前人言。我今已得。須陀洹果。斯陀含果。阿那含果。阿羅漢道。辟支佛乘。十地地前。諸位菩薩。

求彼禮懺。貪其供養。是一顛迦。銷滅佛種。如人以刀。斷多羅木。佛記是人。永殞善根。無復知見。沈三苦海。不成三昧。

我滅度後。敕諸菩薩。及阿羅漢。應身生彼。末法之中。作種種形。度諸輪轉。或作沙門。白衣居士。人王宰官。童男童女。

如是乃至。淫女寡婦。奸偷屠販。與其同事。稱嘆佛乘。令其身心。入三摩地。

終不自言。我真菩薩。真阿羅漢。泄佛密因。輕言末學。唯除命終。陰有遺付。雲何是人。惑亂眾生。成大妄語。

汝教世人。修三摩地。後復斷除。諸大妄語。是名如來。先佛世尊。第四決定。清凈明誨。

是故阿難。若不斷其。大妄語者。如刻人糞。為栴檀形。欲求香氣。無有是處。

我教比丘。直心道場。於四威儀。一切行中。尚無虛假。雲何自稱。得上人法。

譬如窮人。妄號帝王。自取誅滅。況復法王。如何妄竊。因地不直。果招紆曲。

求佛菩提。如噬臍人。欲誰成就。若諸比丘。心如直弦。一切真實。入三摩提。永無魔事。

我印是人。成就菩薩。無上知覺。如我是說。名為佛說。不如此說。即波旬說。
